Głównym celem pracy było zaprojektowanie i~zrealizowanie stanowiska laboratoryjnego do~zbadania zależności czasowych w protokole EtherCAT. W tym celu należało wykorzystać dostępny na~uczelni w~laboratorium sprzęt i~przedstawić na nim obrazowo, że w protokole tym występują opóźnienia. Dla ich pokazania należało wykorzystać dostępne na stanowiskach silniki oraz przygotować przy użyciu dostępnych narzędzi system wizualizacji.
Należało stworzyć konfigurację oraz oprogramowanie sterownika swobodnie programowalnego wykorzystujące dostępne silniki i~pozostałe elementy stanowiska do pokazania zależności czasowych w protokole EtherCAT.
W~ramach pracy oprócz projektu i wykonania stanowiska wykonano badania dotyczące opóźnień w EtherCAT i~ zaproponowano rodzaje eksperymentów badawczych możliwych do zrealizowania na stanowisku.
Po zakończeniu projektu posłuży on jako podstawa do stworzenia i~przeprowadzenia ćwiczeń laboratoryjnych prowadzonych w~ramach działalności dydaktycznej pracowników Zespołu Przemysłowych Zastosowań Informatyki.

Podczas realizacji zostały rozwiązane problemy charakterystyczne dla produktów firmy Beckhoff, z których najważniejszym zdaniem autora było skonfigurowanie i~poprawne uruchomienie silników.

W końcowej części dokument zawiera podsumowanie oraz wnioski wyciągnięte z przeprowadzonych badań. Przedstawione zostały również liczne możliwe do~zrealizowania i~przeprowadzenia w przyszłości eksperymenty. Pozwolą one prawdopodobnie na~pogłębienie wiedzy o~protokole jak również sprawdzenie opóźnień czasowych występujących w protokole w~inny sposób.
\clearpage